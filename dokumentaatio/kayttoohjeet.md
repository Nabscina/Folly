**Aja ohjelma.** Ensimmäisenä sinua pyydetään syöttämään nimi. Vaatimuksena on, että et saa syöttää tyhjää nimeä (painaa enteriä) tai välilyöntiä/välilyöntejä. Et saa myöskään käyttää nimeä Folly. Saat uuden nimen, jos teet näin.

Folly puhuu englantia, ja jotta se osaisi vastata oikein, sinunkin pitäisi.
Yleisesti pätee, että pelkkä enter ei kelpaa syötteeksi - **kirjoita siis aina edes jotain.**

"Keskustelua" käydään siten, että kirjoitat tekstikenttään jotain ja painat enteriä, jolloin Follyn vastaus syötteeseen ilmestyy ylempään kenttään. Keskustelu on huono termi, sillä pääkäyttötapauksia ovat seuraavat:

**1. Kysy jokin kyllä tai ei -kysymys, johon olet aina halunnut vastauksen.**
  Ohjelma luokittelee kyllä tai ei -kysymyksiksi mm. "will ...", "is ...", "are ..." ja "has ..." -alkuiset kysymykset, mutta lista on pitkä. Nyt on siis tärkeää, että puhut englantia. Lisäksi syötteesi lasketaan kysymykseksi ainoastaan, jos se loppuu kysymysmerkkiin. Kirjainkoolla ei taas ole mitään väliä.

**2. Anna matemaattinen lauseke.**
  Ohjelma ymmärtää peruslaskutoimituksia, eli käytettävissäsi ovat plus-, miinus-, kerto- ja jakomerkit (+, -, *, / vastaavasti) sekä sulut [( ja )] ja joko pilkut tai pisteet desimaaliluvuissa. Voit kirjoittaa kaikki merkit ja numerot yhteen tai erottaa ne välilyönneillä. Syötteessäsi saa olla muuta tekstiä lausekkeen ohella. Alla esimerkkejä, joista kaikki antavat oikean vastauksen lausekkeeseen.

"1 + 2 - 3"
"1+1.15- (2 * 4,707 / 13)-25*2.22"
"Can you tell me what 45 - 44 - 43 * (3 / 2) is?"
"askjbnaskjbasfkjb 5*25*0,5 amsnfkalfs"

**3. Kysy kysymys, johon ei voi vastata kyllä tai ei.**
  Näihinkin on vastauksia, joskin ei informatiivisia vastauksia. Muista kuitenkin aina kysymysmerkki, kun kysyt jotain.

Voit myös antaa syötteitä, jotka eivät ole kysymyksiä tai sisällä matemaattista lauseketta. Tällöin Folly kertoo sinulle elämänohjeita.

Kun olet saanut tarpeeksesi, **voit sulkea ohjelman antamalla syötteeksi "bye".** Myös esim. "Bye." tai "BYE!!!!" käy. Ohjelma sulkeutuu painettuasi vielä kerran enteriä.
